,23-

patriam, senatum coniugemque inluminas
probitate mentis, moribus, studiis simul,
virtutis apicem quis supremum nanctus es.
tu namque quidquid lingua utraque est proditum
cura solorum, porta quis caeli patet,

vel quae periti condidere carmina,

vel quae ¹solutis vocibus sunt edita,
meliora reddiS, quam legendo sumpseras,
sed ista parva: tu pius m[y]stes sacris
teletis reperta mentis arcano premis,
divumque numen multiplex doctus colis,
sociam benigne coniugem nectens sacris,
hominurn deumque consciam ac fidam tibi.
quid nunc honores aut potestates loquar
hominumque votis adpetita gaudia,

quae tu caduca ac parua semper autumans
divum sacerdos, infulis celsus, clues‘l

tu me, marite, disciplinarum bono

puram ac pudicam sorte mortis eximens,
in templa ducis ac famulam divis dicas.

te teste cunctis imbuor mysteriis,

tu DindyrnenesAtteosqu[e] antistitem
teletis honoras taureis, consors pius,
Hecates ministram trina secreta edoces,
Cererisque Graiae tu sacris dignam paras.¹
te propter omnis me beatam, me piam
celebrant, quod ipse me bonam disseminas
totum per orbem: ignota noscor omnibus.
nam te marito cur placere non queam?
exemplum de me Romulae matres petunt,
subolemque pulchram, si tuae similis, putant.
optant probantque nunc viri nunc feminae,
quae tu magister indidisti insignia.

his nunc ademptis, maesta coniunx maceror,

 

