-365—

aeterno quotiens stabilis bene figitur usu.
viderit ille furor, nimio qui ducitur auro,
quem trahit argenti venalis sanguine candor!

viderit et fusae vanis in amoribus errans
gloria luxuriae, peregrinas quaerere magno
quae didicit vestes gemmasq(ue) nitore placent-es,
aut ab Aeruthreo venientia munera fluctu,
quam laedunt gentes vario certamine rerum:
Graecia cum pueris, Hispania Pallados usu,
venatu Libyae, tellus Orientis amomo,
Aegyptos Phariis levitatibus, artibus actis
Gallia semper ovanS, dives Campania vino!

haec cito deficiunt et habent breve munus amoris,
momentis damnata suis; set si quis ad omnes
respiciat vitae casus hominemque laboret
metiri brevitate sua, tunc credere discet
nil aliut melius fieri, nisi viribus aevi
quot possit durare diu sub honore deorum.
nunc ego non dubitem tacitis Acherontos in umbris,
sipost fata manent sensuS, gaudere parentem
saepe, Secunde, tuum, reliquas et spernere turmas,
quod sciat hic tantam faciem superesse sepulchri
perpetua novitate sui, sic stare nitentes
consensus lapidum, sic de radice levatos
in melius crevisse gradus, ut et angulus omnis
sic quasi mollitae ductus sit stamine cerae.
mobilibus signis hilaris scalptura novatur,
et licet atsidue probet hos vaga turba [dec]ores‚
lucentes stupeat pariter pendere columnaS, -
quit cum militiae titulos ipsumq(ue) parentem
numinibus dederis haec gaudia saepe nitentem,
quae quondam dedit ipse loco, dum munera Bacchi
multa creat primasq(ue) cupit componere vites
et nemus exornat revocatis saepius undis?

 

